Un tricicle i dos pedals,
un coet interestel·lar,
sa tempesta d'electrons
causarà electrocutacions.

Descampats i margalides,
gira-sols i gira-dies,
i un cervell positrònic
no absorbeix el gin-tònic.

S'astronauta m'ha explicat
per entendre que sa vida
a sa Terra dura un dia
i que torna a començar.

Retencions a s'autopista,
surt un sol horitzontal
i a través d'un parabrisa
un individu fa un badall.

Si me demanen què tal,
diré que normal,
que jo només som un robot
de ferro per tot.

Maxicossis, minipimers,
si butaca, no sofà,
dins sa tele ses persones
mai se cansen de xerrar.

Si rum-rum és una moto,
i si canta la la la,
i sa Terra encara volta
perquè no se vol aturar.

Si me demanen què tal,
diré occipital,
que jo només som un robot
i avui pas de tot.

Què és una guerra civil,
me deixin tranquil,
que jo només som un robot
i, joder, no ho sé tot.
