Classificats per a sa final de
patinatge artístic,
no tot era físic ni mental, també era sentimental,
tu i jo festejàvem i representàvem Espanya
a s'olimpíada d'hivern del Canadà.
Abans de sortir tu vares dir
-Te casaries amb jo? - I vaig contestar
-Avui, mos casam, si guanyam sa medalla d'or.

En sincronia i a mȧxima velocitat,
te vas a l'aire amb una força increïble
i, a punt de caure, t'agaf,
te fas sa morta i jo vaig alerta, feim una corba
oberta,
agaf energia i t'aixec només amb una mà.
Fas una gràcia de ballarina a sa punta des patins,
sona un redoble de bateria i feim com que discutir,
en es jurat se creuen mirades, crec que els ha
agradat,
feim una hechura d'estàtua final mirant es sòtil rient i
alenant.

Ballam aquesta melodia moderna a una pista de gel de
Calgary 88,
ja sona sa cançó per megafonia "Atlantis is Calling
(S.O.S. for love).

Es locutors repassen que Rússia va treure un 9'5,
es favorits eren suecs i tenien just un 9'75,
aixequen ses taules i tots mos posen un 10,
véns cap a jo, m'abraces i plores, i me trepitges un
peu,
li demanam a un jutge de pista si mos vol casar ell,
és en directe i ho televisen a tots es cinc
continents,
damunt es pòdium amb sa medalla mos dóna'm sa mȧ,
senten pes micros així com mos casen
i dins sa tele tu i jo mos besam.

Ballam aquesta melodia moderna a una pista de gel de
Calgary 88,
ja sona sa cançó per megafonia "Atlantis is Calling
(S.O.S. for love).