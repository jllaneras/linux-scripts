No m'he trobat dibuixat en els
mapes,
no m'han ajudat, els estels
m'abandonaren.

No sabia què passava,
bussejava a una banyera,
hi havia mil esponges,
no me deien es camí,
vaig mirar dins una cova,
hi havia una pipella
lucifera, gambanera,
jo te vaig conèixer així.

En Joan el cibernauta
és un jove colossal
que cura a na Maria
malaltissos furors anals,
gimnasta futurista,
com ell no en trobaràs.

I s'estimen i se mengen
i se fumen d'amagat,
músiques que neden
a un tassó insonoritzat,
multiorgàsmia en general.

No m'he trobat dibuixat en els mapes,
no m'han ajudat, els estels
m'abandonaren.
Tampoc no m'he amagat,
de vespre prenc es sol,
conec totes ses ones.

Me vaig despertar a una platja
ofegat a sa vorera,
vaig escriure una novel·la
amb sa veu des meu padrí,
me nodria de ses fulles
i darrera una arbocera
lucifera, gambanera,
jo te vaig conèixer així.